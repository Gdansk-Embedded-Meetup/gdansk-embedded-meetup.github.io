---
title: "#2 Spotkanie Gdańsk Embedded Meetup"
date: 2019-11-05
location: nordea
template: event.html
cover: static/cover.webp
meetup_url: https://www.meetup.com/gda%c5%84sk-embedded-meetup/events/265871940/
---
## Szczegóły
Zapraszamy na drugie spotkanie Gdańsk Embedded Meetup we wtorek 5 listopada o godzinie 18.00. Spotkanie odbędzie się w siedzibie firmy Nordea w Olivia Business Centre Aleja Grunwaldzka 472 Gdańsk, budynek Olivia Star.

Meetup odbędzie się na 18 piętrze w salach o numerach 18.02 i 18.03. W budynku OBC obowiązują procedury bezpieczeństwa, które mogą wymagać od Was podania imienia i nazwiska przy wejściu. Drzwi będą objęte kontrolą dostępu. Będziemy na Was czekać przy bramkach, żeby umożliwić Wam wjechanie na 18te piętro. Będą tam umieszczone tabliczki kierujące do miejsca meetupu.

## Harmonogram
- 18.00 Mateusz Nowak - "Debugowanie błędów w pamięci przy użyciu C++"
- 18.50 Przerwa na pizzę
- 19.10 Łukasz Kaczmarczyk - "Robot edukacyjny dla dzieci"

## Partnerzy spotkania
- Apator Telemetria: https://www.facebook.com/apatortelemetria/
- Nordea: https://nordea.pl/
- Solwit: https://solwit.com/
- Hackerspace Trójmiasto: https://hs3.pl/
- Jetbrains: https://www.jetbrains.com/

Lista partnerów się jeszcze rozszerzy. Podobnie jak poprzednio - na koniec spotkania rozlosujemy nagrody z listy uczestników na meetup.com.
## Opis
Pierwsza prezentacja poruszy problem, który niejednemu programiście spędza sen z powiek - błędy związane z pamięcią. Istnieje wiele mitów mówiących o tym, że C++ nie nadaje się do Embedded, ponieważ programy napisane w tym języku są wolniejsze i potrzebują dużo więcej pamięci od tych napisanych w C. Jak się okazuje, nic bardziej mylnego - C++ jest coraz częściej wybierany do tego typu projektów i zdecydowanie warto się nim zainteresować. Abstrahując od tego, który język nadaje się lepiej, zarówno w C, jak i C++ zdarzają się błędy w pamięci, które potem trzeba zdebugować. O tym, jak taki proces wygląda w C++ dowiemy się na pierwszej z listopadowych prezentacji.

Po przerwie przyjdzie pora na coś luźniejszego - Łukasz opowie o robotach dla dzieci. Z jednej strony temat może interesować studentów, bo zajęcia z robotyki dla dzieci to dobry sposób na dorobienie sobie podczas studiów. Natomiast starsi uczestnicy mogą być ciekawi jak zainteresować swoje dzieci kreatywną i przyszłościową rozrywką jaką jest robotyka. Więcej szczegółów o drugiej prezentacji już wkrótce. Na razie mogę zdradzić, że nie będzie ona dotyczyła Lego Mindstorms, tylko skupi się głównie na bardziej zaawansowanych zestawach.
