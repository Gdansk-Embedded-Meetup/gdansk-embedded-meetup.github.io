---
template: presentation.html
title: Wizualizacja danych w systemach embedded za pomocą technologii webowych
slides: MaciejKraszewski-WizualizacjaDanychZaPomocaTechnologiiWebowych.pdf
tags:
    - web
    - visualization
    - data engineering
attachments:
    - datasockets/

links:
    - pd: MaciejKraszewski-WizualizacjaDanychZaPomocaTechnologiiWebowych.pdf
---

## Opis
Wykorzystanie technologii webowych do tworzenia interfejsów użytkownika i wizualizacji różnego rodzaju danych wydaje się coraz bardziej zyskującym na popularności rozwiązaniem. Wyposażenia aplikacji w interfejs w formie aplikacji webowej pozwala tworzyć łatwo przenośny kod i korzystać z dobrodziejstw nowoczesnych języków programowania. Pewną uciążliwością w pisaniu tego typu aplikacji jest "bezstanowość" protokołu HTTP oraz oparcie go o schemat pytanie klienta - odpowiedź serwera. Alternatywą jest protokół WebSockets umożliwiający przeniesienie inicjatywy wysłania danych na serwer, który możemy postawić na naszym systemie wbudowanym.

Podczas prezentacji chciałbym pokazać przykład wykorzystania protokołu WebSockets do napisania łatwego w obsłudze systemu wizualizacji w przeglądarce internetowej danych zbieranych przez zdalny system pomiarowy.

## O sobie
Zawodowo pracuję jako inżynier, menedżer oraz nauczyciel akademicki. Z wykształcenia jestem elektronikiem - obroniłem doktorat z elektroniki na Wydziale ETI Politechniki Gdańskiej. Pracowałem tam też przez kilka lat realizując i kierując projektami badawczymi z zakresu optoelektroniki oraz prowadząc zajęcia ze studentami.

Od ostatnich pięciu lat pracuję w firmie OptiNav ze Słupska należącej do grupy kapitałowej Carl Zeiss. Kieruję tam zespołem inżynierów R&D rozwijających systemy widzenia maszynowego dla potrzeb metrologii przemysłowej. W obecnym miejscu pracy cenię dobrą atmosferę i możliwość realizacji projektów R&D z dużą dozą interdyscyplinarności.

Oprócz tego prowadzę wykłady na temat uczenia maszynowego i data science Akademii Pomorskiej w Słupsku.

Moje główne zainteresowania zawodowe to metody przetwarzania sygnałów i obrazów cyfrowych oraz kierowanie zespołami inżynierów (zwłaszcza w stylu Agile).
