---
template: presentation.html
title: "Koduj aplikacje dla urządzeń embedded szybciej: porównanie Go i C"
slides: Golang intro in Polish.pdf
youtube_url: https://www.youtube.com/watch?v=HgYExlIpcO4
tags:
    - Go
    - C
---

## Opis

Krótszy czas budowania i wprowadzenia na rynek aplikacji (nie tylko) wbudowanych ma kluczowe znaczenie. Ale jak opracować podejście do szybszego tworzenia aplikacji przy zachowaniu jakości i wydajności jako głównych priorytetów? W tym kontekście przejdziemy przez proces wyboru alternatywnego dla C języka programowania dla aplikacji na urządzenia embedded.

Jako osoba zaangażowana w proces oceny i wyboru języka programowania dla produktu [mender.io](http://mender.io/) (zdalne aktualizacje oprogramowania dla urządzeń embedded/IoT) przedstawię i wyjaśnię niektóre wnioski wyciągnięte z ewaluacji różnych alternatyw dla C i dlaczego ostatecznie Go został wybrany do napisania [mender.io](http://mender.io/). Postaram się przybliżyć (nie tylko) własne doświadczenia z używania produkcyjnego kodu Go w środowisku embedded oraz budowania i wsparcia społeczności wokół projektu.

## O sobie

Przeszedłem przez ciekawą ścieżkę pracy w IT. Od projektowania i pisania aplikacji w różnych językach (C, C++, Python, Go) przez zarządzanie zespołami do pracy ze strategią rozwoju firmy i produktu. Przez wiele lat mieszkałem i pracowałem w Norwegii, gdzie zostałem jednym ze współzałożycieli firmy [Northern.tech](http://northern.tech./). Jestem jednym ze współtwórców i autorem pierwszego commita w projekcie [mender.io](http://mender.io/).

