---
template: presentation.html
title: Softwarowy bootloader - czyli co gdy zapomnisz o dedykowanych pinach MCU?
slides: 07112023_EmbeddedMeetup_SoftwareBootloader_KPrzygoda1.pdf
youtube_url: https://www.youtube.com/watch?v=kR3inLqNlpU
tags:
    - firmware
---

## Opis

Prezentacja porusza częsty problem napotykany przy projektowaniu obwodów drukowanych z nowoczesnymi procesorami MCU. Procesory MCU posiadają wbudowane, sprzętowe bootloadery wyprowadzone na pinach o często trudnym dostępie lub powodujących skomplikowane prowadzenie ścieżek drukowanych. Rozwiązaniem problemu są tanie bootloadery softwarowe, które nie wymagają od projektanta elektroniki używania dedykowanych wyprowadzeń. Softwarowe bootloadery mogą być obsłużone przez każdy dostępny interfejs komunikacyjny czy nawet jego implementacje programową. W prezentacji przedstawiono główne etapy projektowania bootloaderów softwarowych dla różnych procesorów.

## O sobie

Konrad Przygoda ukończył wydział elektryczny na Politechnice Łódzkiej na kierunku „Elektronika z Telekomunikacją” na specjalizacji „Systemy Mikroprocesorowe Czasu Rzeczywistego” w roku 2005. W 2005 roku uzyskał tytuł magistra inżyniera z dziedziny elektroniki broniąc z wyróżnieniem pracę magisterską pt.: „Programator z interfejsem USB dla procesorów rodziny Motorola 68k”. W latach 2005-2010 był uczestnikiem studium doktoranckiego przy wydziale elektrycznym Politechniki Łódzkiej. Jako doktorant brał udział w licznych grantach naukowych oraz projektach europejskich podpisanych z Politechniką Łódzką. W 2010 roku uzyskał tytuł doktora z dziedziny elektroniki broniąc z wyróżnieniem pracę doktorską pt.: „Rozwój systemów sterowania dla piezoelektrycznych elementów wykonawczych strojących nadprzewodzące struktury rezonansowe dla eksperymentów FLASH i E-XFEL”. W latach 2010-2019 dr inż. Konrad Przygoda pracował w placówce badawczej w Hamburgu w Niemczech, gdzie opracowywał elektronikę sterującą podzespołami akceleratorów liniowych wspomagających Fizyków z całego świata w eksperymentach wysokich energii. W latach 2019 – 2021 brał udział w kilku ‘startupach’ zawiązanych w ramach Narodowego Centrum Badań i Rozwoju. Od 2022 roku zatrudniony w Sii sp. z o.o. na stanowisku Starszy Inżynier Oprogramowania. Obecnie związany głównie z tematyką embedded – automotive. Hobbystycznie interesuje się układami reprogramowalnymi FPGA oraz robotyką. W wolnym czasie: sport, rower, rekreacja.
