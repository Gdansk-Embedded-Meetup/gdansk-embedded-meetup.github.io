---
template: presentation.html
title: A może by tak DOOM na choince?
slides: Rustmas.pdf
youtube_url: https://www.youtube.com/watch?v=LPpm0c8EGbQ
tags:
    - rust
    - visualization
    - web
    - computer vision
website: https://rustmas.io 
---

## Opis
[Rustmas](https://github.com/mrozycki/rustmas) to system sterowania programowalnymi lampkami, który pozwala zamienić niemal każdy obiekt w wyświetlacz 3D. Dzięki prostemu przetwarzaniu obrazów, dowolnie rozmieszczone w przestrzeni lampki można wykorzystać do wyświetlania kolorowych animacji 2D i 3D. Aplikacja webowa umożliwia łatwe przełączanie między animacjami i dostosowywanie ich parametrów, a dostarczone API pozwala na pisanie własnych animacji, które mogą także reagować na zewnętrzne bodźce.

W tej prezentacji Mariusz i Krzysiek opowiedzą o tym jak działa Rustmas, o drodze którą projekt przebył od swojego powstania nieco ponad rok temu, o niespodziewanych problemach, które napotkali na swojej drodze i o wnioskach na przyszłość, które wyciągnęli z pracy nad Rustmas. Znajdzie się tutaj coś dla osób na każdym poziomie zaawansowania: początkujący dowiedzą się o tym jak działają programowalne lampki i jak zacząć z nimi przygodę, bardziej wtajemniczeni zobaczą jak dzięki prostym konceptom stworzyć wyjątkowe efekty.

## O sobie

Krzysiek i Mariusz w przeszłości pracowali razem w dużej amerykańskiej korporacji. Od tego czasu ich kariery poszły odmiennymi ścieżkami, ale nadal znajdują wolny czas żeby pracować razem nad hobbystycznymi projektami. Krzysiek radzi sobie szczególnie dobrze z kabelkami i niskopoziomowym programowaniem, a Mariusz efektywnie produkuje bardziej wysokopoziomowy kod. Dzięki temu razem byli w stanie stworzyć zdecydowanie przekomplikowany sterownik lampek choinkowych.
