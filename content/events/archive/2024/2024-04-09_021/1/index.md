---
template: presentation.html
title: "Projekt #Wiwik - Od płytki drukowanej do aplikacji webowej: Pełny stos technologiczny w systemie śledzenia pojazdów"
youtube_url: https://www.youtube.com/watch?v=ZhMX-hAtG2Y
tags:
    - localization
    - web
    - hardware design
---

## Opis

W tej prezentacji opiszę, jak jako programista embedded, zazwyczaj pracujący z C na systemach safety critical, podjąłem się budowy systemu Wiwik. Zmagania z szerokim wachlarzem technologii, od projektowania płytki drukowanej, przez moduł ESP32, systemy GPS, aż po niewiadome dotąd tereny jak serwery MQTT, Docker, MongoDB, oraz rozwój aplikacji webowych w Pythonie i React. Dodatkowo, podzielę się doświadczeniami z eksploracją technologii Qt, która, mimo wielkiego poświęcenia czasu, ostatecznie nie znalazła miejsca w projekcie. Opowiem o wyzwaniach, z którymi się zmierzyłem, i co z tych doświadczeń wyniosłem.

## O sobie

Mikołaj Andrzejewski to inżynier embedded z 8-letnim doświadczeniem, którego pasja do technologii wykracza poza programowanie. Hobbystycznie związany z sieciami komputerowymi czy drukiem 3D, szczególnie dumny jest z projektu dla Samsunga, gdzie jeszcze jako student zaprojektował (działający do dziś) system pomiaru temperatury. Poza znajomością języka C, Mikołaj nie boi się wyzwań oraz zmian i stara się być wszechstronnym specjalistą w dynamicznym świecie IT. Po godzinach oddaje się pasji do telegrafii, zgłębiając tajniki alfabetu Morse'a, czasem też wyskoczy na przejażdżkę motocyklem lub quadem. Jako szczęśliwy ojciec i narzeczony, stara się znaleźć równowagę między życiem zawodowym a osobistym, dzieląc się swoją pasją na kanałach społecznościowych, w tym na kanale YouTube - "Embedded Garage".

