---
template: presentation.html
title: Komunikacja 4G we własnych projektach Embedded
youtube_url: https://www.youtube.com/watch?v=tr9OMgmkcBI
tags:
    - communication
---

## Opis

Pierwszym medium komunikacyjnym, z którego zapewne skorzystasz w projekcie embedded (poza migającą diodą LED) jest UART. Jeśli potrzebujemy komunikacji bezprzewodowej, możemy pokusić się o użycie Bluetooth lub WLAN. A co jeśli pokażę Ci, że nie musisz ograniczać się do kilkudziesięciu metrów, a z pomocą nowoczesnych modemów 4G, będziesz w stanie komunikować się w obrębie praktycznie całego świata? I to bez ogromnego nakładu finansowego? Zapraszam na prezentację jak zmusić do działania modem LTE SIMCOM A7672E oraz jak można użyć go we własnym projekcie Embedded.

## O sobie
Mikołaj Andrzejewski to inżynier embedded z 8-letnim doświadczeniem, którego pasja do technologii wykracza poza programowanie. Hobbystycznie związany z sieciami komputerowymi czy drukiem 3D, szczególnie dumny jest z projektu dla Samsunga, gdzie jeszcze jako student zaprojektował (działający do dziś) system pomiaru temperatury. Poza znajomością języka C, Mikołaj nie boi się wyzwań oraz zmian i stara się być wszechstronnym specjalistą w dynamicznym świecie IT. Po godzinach oddaje się pasji do telegrafii, zgłębiając tajniki alfabetu Morse'a, czasem też wyskoczy na przejażdżkę motocyklem lub quadem. Jako szczęśliwy ojciec i narzeczony, stara się znaleźć równowagę między życiem zawodowym a osobistym, dzieląc się swoją pasją na kanałach społecznościowych, w tym na kanale YouTube - "Embedded Garage".
