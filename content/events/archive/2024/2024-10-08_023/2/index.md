---
title: Sesja Lightning Talk
---

## Opis
Masz ciekawe doświadczenia z jakimś narzędziem, językiem programowania lub procesorem? A może pracujesz nad fascynującym projektem i chcesz się nim podzielić? Jeśli udało Ci się rozwiązać problem, którym warto się pochwalić, ale zastanawiasz się, czy masz wystarczająco materiałów na pełną prezentację – sesja Lightning Talk jest dla Ciebie!

To dynamiczna seria krótkich, 5-10 minutowych prezentacji, które dają możliwość zaprezentowania swojego spojrzenia na dowolny temat związany z embedded. Nie potrzebujesz dużego doświadczenia ani czasu na przygotowanie skomplikowanej prelekcji – możesz zrobić kilka slajdów, pokazać kod, a nawet po prostu wyjść na scenę i opowiedzieć o swoich doświadczeniach.

## Dlaczego warto?
To idealne rozwiązanie dla osób, które chcą spróbować swoich sił jako prelegenci. Krótki format pozwala na szybkie dzielenie się wiedzą i inspiracjami bez dużego stresu. To świetna okazja, by pokazać swój projekt lub rozwiązanie przed społecznością.

Jeśli masz pomysł, zgłoś swój temat wcześniej przez formularz (dodaj tag [LT] do tytułu):
https://forms.gle/UE7v4g9fmv3VTE9m9

Możesz też przyjść z gotową prezentacją i zgłosić się do organizatorów podczas wydarzenia.