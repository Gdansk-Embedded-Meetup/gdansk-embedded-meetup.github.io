---
template: presentation.html
title: Jak nauczyć się języka Rust poprzez stworzenie emulatora konsoli Gameboy.
youtube_url: https://www.youtube.com/watch?v=HhDF77yBFIs
tags:
    - rust
    - education
---

## Opis
Game Boy to przenośna konsola do gier zaprojektowana i wyprodukowana przez firmę Nintendo. Pierwsza edycja ujrzała światło dzienne w 1989 roku, a jej niewątpliwy sukces przyczynił się do powstania kolejnych wersji sprzętu. Co prawda konsola nie jest już dziś produkowana, ale nadal możemy pograć w stworzone na nią gry. Jak to możliwe? Inżynierowie tworzą emulatory, dzięki którym możemy uruchomić produkcje sprzed 30 lat na nowych komputerach. Podczas prezentacji dowiesz się jak napisać taki emulator Game Boya w języku Rust. Podzielę się także moimi spostrzeżeniami z nauki Rusta w kontekście innych języków programowania wykorzystywanych w embedded.

## O sobie
Skończyłem Politechnikę Warszawską na kierunkach elektrotechnika oraz informatyka. Programowaniem zajmuję się od ponad 6 lat. Zafascynowałem się nim poprzez tworzenie gier wideo, jednak ze względu na zamiłowanie do fizycznego hardware'u szybko trafiłem do branży embedded. Obecnie zajmuję się projektami związanymi z robotyką w firmie Bosch, a po godzinach lubię podnosić ciężary i testować nowe restauracje.
